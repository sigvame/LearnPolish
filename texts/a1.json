[
    {
      "id": "a1_1",
      "title": "Czas do szkoły",
      "content": "Ola szykuje się do szkoły. Jest już w piątej klasie. Dawniej obawiała się szkoły, teraz bardzo lubi tam chodzić. W szkole nie tylko uczy się ciekawych rzeczy – spotyka też swoich kolegów i koleżanki. Najbardziej lubi spędzać czas ze swoimi przyjaciółmi z klasy – są to Monika i Michał.\n\nOla lubi wszystkie przedmioty. Wie, że nauka jest ważna. Najmilej spędza czas na lekcjach o przyrodzie – Ola bardzo lubi zwierzęta. W klasie Oli mieszka chomik. Wszystkie dzieci dbają o niego. Przynoszą mu jedzenie i głaszczą. Ola nie ma własnego zwierzęcia, więc chomik to kolejny powód dla którego lubi chodzić do szkoły.\n\nSzkoła Oli jest blisko jej domu. Ola chodzi do szkoły sama. Gdy Ola była młodsza – zawsze odprowadzał ją tam tata, mama lub babcia. Przed każdym dniem szkoły Ola pakuje plecak. Sprawdza czy są wszystkie książki i zeszyty. Sprawdza też piórnik – czy jest tam linijka, długopis, ołówek, gumka i mazaki.\n\nW przerwie między lekcjami Ola je w szkole obiad. Dzięki temu ma dużo siły na dalszą naukę. Po szkole droga do domu jest krótka, ale zajmuje Oli dużo czasu. Dlaczego? Bo to czas, w którym lubi rozmawiać z koleżankami i kolegami podczas spaceru do domu. Ola jednak wie, że nie może wrócić późno."
    },
    {
      "id": "a1_2",
      "title": "Adam i jego przyjaciele",
      "content": "Cześć! Mam na imię Adam i mam 18 lat. Mieszkam w Krakowie. To duże i piękne miasto na południu Polski. Dziś opowiem ci o moich dwóch przyjaciołach. Chodzimy do jednej szkoły. W weekendy gramy razem w piłkę nożną.\n\nTomek to mój kolega z klasy. Jest wysoki i chudy, chociaż bardzo lubi jeść. Jego hobby to gotowanie, a zwłaszcza kuchnia polska. Tomek mieszka na wsi. Codziennie jeździ do szkoły autobusem. Rodzice Tomka są lekarzami. Tomek też chce być lekarzem w przyszłości.\n\nPiotr to mój drugi przyjaciel. Jest ode mnie o rok młodszy. Piotr jest bardzo niski. Lubi czytać książki i grać w gry komputerowe. Tata Piotra jest nauczycielem w naszej szkole. Uczy języka angielskiego. Piotr nie chce zostać nauczycielem. Mówi, że to nudna praca. Piotr woli zostać dziennikarzem."
    }
  ]
  